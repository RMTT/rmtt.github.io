---
title: "古诗词日常收藏"
date: 2020-05-23T11:45:34+08:00
draft: false
keywords: ["古诗词"]
categories:
- 古诗词
tags:
- 古诗词
---

#### 题龙阳县青草湖

[作者] 唐温如  [朝代] 元

西风吹老洞庭波，一夜湘君白发多。

**醉后不知天在水，满船清梦压星河。**

---

#### 无题

[出自] 风云

**倚楼听风雨,淡看江湖路.**

但见泪痕湿,不知心恨谁!

---

#### 春夜喜雨

[作者] 杜甫 [朝代] 唐

好雨知时节，当春乃发生。

随风潜入夜，润物细无声。

**野径云俱黑，江船火独明。**

晓看红湿处，花重锦官城。

---

#### 和董传留别

[作者] 苏轼 [朝代] 宋

**粗缯大布裹生涯，腹有诗书气自华。**

厌伴老儒烹瓠叶，强随举子踏槐花。

囊空不办寻春马，眼乱行看择婿车。

得意犹堪夸世俗，诏黄新湿字如鸦。

---

#### 大德歌·冬景

[作者] 关汉卿 [朝代] 元

**雪粉华，舞梨花，再不见烟村四五家。**

密洒堪图画，看疏林噪晚鸦。

黄芦掩映清江下，斜缆着钓鱼艖。

---

#### 清平乐·春归何处

[作者] 黄庭坚 [朝代] 宋

**春归何处？寂寞无行路。**

若有人知春去处，唤取归来同住。 

春无踪迹谁知？除非问取黄鹂。

百啭无人能解，因风飞过蔷薇。

---

#### 送别 长亭外

[作者] [李叔同](https://baike.baidu.com/item/李叔同/175159)

**长亭外 古道边 芳草碧连天**，

晚风拂柳笛声残 夕阳山外山，

长亭外 古道边 芳草碧连天，

晚风拂柳笛声残 夕阳山外山，

天之涯 地之角 知交半零落，

一壶浊酒尽余欢今宵别梦寒，

长亭外 古道边 芳草碧连天，

问君此去几时来 来时莫徘徊，

天之涯 地之角 知交半零落，

人生难得是欢聚 惟有别离多，

天之涯 地之角 知交半零落，

人生难得是欢聚 惟有别离多

---

#### 书河上亭壁

[作者] 寇准 [朝代] 宋

岸阔樯稀波渺茫，独凭危槛思何长。

**萧萧远树疏林外，一半秋山带夕阳**。 

---

#### 画

[作者] 王维 [朝代] 唐

远看山有色，近听水无声。

**春去花还在，人来鸟不惊**。 

---

#### 金缕衣

[作者] 佚名 [朝代] 唐

劝君莫惜金缕衣，劝君惜取少年时。

**花开堪折直须折，莫待无花空折枝**。

---

#### 明月

[作者] 天马的诗 [朝代] 现

明月时隐时现，清风若即若离。
**虚幻无常飘天际，云儿自游移**。

一切都会过去，何苦痴存记忆？
听玉泉带走山情思，看薄雾悄抚大地。

虫鸣依萦幽谷，偶闻夜莺歌啼。
星星且请将息去，让花香漾进梦里。

枝叶轻轻婆娑，疏影静静摇曳。
一个山果掉水中，蛙声沉入塘底。

---

#### 水调歌头·平生太湖上

> 建炎庚戌题吴江

[作者] 佚名 [朝代] 宋

平生太湖上，短棹几经过。如今重到，何事愁与水云多？**拟把匣中长剑，换取扁舟一叶，归去老渔蓑**。银艾非吾事，丘壑已蹉跎。

脍新鲈，斟美酒，起悲歌。太平生长，岂谓今日识干戈。欲泻三江雪浪，净洗胡尘千里，不用挽天河。回首望霄汉，双泪堕清波！

---

#### 西江月·夜行黄沙道中

[作者] 辛弃疾 [朝代] 宋

**明月别枝惊鹊，清风半夜鸣蝉**。稻花香里说丰年，听取蛙声一片。

**七八个星天外，两三点雨山前**。旧时茅店社林边，路转溪桥忽见。

---

####  西岳云台歌送丹丘子

[作者] 李白 [朝代] 唐

西岳峥嵘何壮哉！黄河如丝天际来。

黄河万里触山动，盘涡毂转秦地雷。

**荣光休气纷五彩，千年一清圣人在**。

巨灵咆哮擘两山，洪波喷箭射东海。

三峰却立如欲摧，翠崖丹谷高掌开。

白帝金精运元气，石作莲花云作台。

云台阁道连窈冥，中有不死丹丘生。

明星玉女备洒扫，麻姑搔背指爪轻。

我皇手把天地户，丹丘谈天与天语。

九重出入生光辉，东来蓬莱复西归。

玉浆倘惠故人饮，骑二茅龙上天飞。 

---

#### 虞美人·愁痕满地无人省

[作者] 纳兰性德 [朝代] 清

愁痕满地无人省，露湿琅玕影。闲阶小立倍荒凉。还剩旧时月色在潇湘。

**薄情转是多情累，曲曲柔肠碎**。红笺向壁字模糊，忆共灯前呵手为伊书。 

---

#### 清平乐·东风依旧

[作者] 刘弇 [朝代] 宋

东风依旧，著意隋堤柳。搓得鹅儿黄欲就，天气清明时候。

去年紫陌青门，今宵雨魄天魂。**断送一生憔悴，能消几个黄昏**！

---

#### 送杜十四之江南 / 送杜晃进士之东吴

[作者] 孟浩然 [朝代] 唐

荆吴相接水为乡，君去春江正淼茫。

**日暮征帆何处泊，天涯一望断人肠**。

---

#### 夜宿山寺

[作者] 李白 [朝代] 唐

危楼高百尺，手可摘星辰。

**不敢高声语，恐惊天上人**。

---

#### 定风波·重阳

[作者] 苏轼 [朝代] 宋

与客携壶上翠微，江涵秋影雁初飞，尘世难逢开口笑，年少，菊花须插满头归。

酩酊但酬佳节了，云峤，登临不用怨斜晖。**古往今来谁不老，多少，牛山何必更沾衣**。 

---

#### 生年不满百

[作者] 佚名 [朝代] 两汉

**生年不满百，常怀千岁忧**。

昼短苦夜长，何不秉烛游！

为乐当及时，何能待来兹？

愚者爱惜费，但为后世嗤。

仙人王子乔，难可与等期。

---

#### 贞元十四年旱甚见权门移芍药花

[作者] 吕温 [朝代] 宋

绿原青垄渐成尘，汲井开园日日新。

**四月带花移芍药，不知忧国是何人**。

---

#### 于长安归还扬州九月九日行薇山亭赋韵 / 长安九日诗

[作者] 江总 [南北朝] 南北朝

心逐南云逝，形随北雁来。

**故乡篱下菊，今日几花开**。

---

#### 菊花

[作者] 唐寅 [朝代] 明代

故园三径吐幽丛，一夜玄霜坠碧空。

**多少天涯未归客，尽借篱落看秋风**。

---

#### 题长安壁主人

[作者] 张谓 [朝代] 唐代

世人结交须黄金，黄金不多交不深。 

**纵令然诺暂相许，终是悠悠行路心**。 

---

#### 题元丹丘山居

[作者] 李白 [朝代] 唐代

故人栖东山，自爱丘壑美。

青春卧空林，白日犹不起。

松风清襟袖，石潭洗心耳。

**羡君无纷喧，高枕碧霞里**。

---

#### 生年不满百

[作者] 佚名 [朝代] 两汉

生年不满百，常怀千岁忧。

昼短苦夜长，何不秉烛游！

**为乐当及时，何能待来兹**？

愚者爱惜费，但为后世嗤。

仙人王子乔，难可与等期。

---

#### 寒食寄京师诸弟

[作者] 韦应物 [朝代] 唐

雨中禁火空斋冷，**江上流莺独坐听**。

 把酒看花想诸弟，杜陵寒食草青青。 

---

#### 江城子·前瞻马耳九仙山

[作者] 苏轼 [朝代] 宋

前瞻马耳九仙山。碧连天。晚云间。城上高台，真个是超然。莫使匆匆云雨散，今夜里，月婵娟。

小溪鸥鹭静联拳。去翩翩。点轻烟。**人事凄凉，回首便他年**。莫忘使君歌笑处，垂柳下，矮槐前。

---

#### 谢亭送别

[作者] 许浑 [朝代] 唐

劳歌一曲解行舟，红叶青山水急流。

**日暮酒醒人已远，满天风雨下西楼**。

---

#### 春夜别友人二首·其一

[朝代] 唐 [作者] 陈子昂

银烛吐青烟，金樽对绮筵。

离堂思琴瑟，别路绕山川。

**明月隐高树，长河没晓天**。

**悠悠洛阳道，此会在何年**。 

---

#### 小池

[朝代] 宋 [作者] 杨万里

泉眼无声惜细流，树阴照水爱晴柔。

**小荷才露尖尖角，早有蜻蜓立上头**。 

---

#### 生查子·富阳道中

[朝代] 宋 [作者] 毛滂

春晚出小城，落日行江岸。人不共潮来，香亦临风散。

**花谢小妆残，莺困清歌断**。行雨梦魂消，飞絮心情乱。 

---

#### 卖花翁

[朝代] 唐 [作者] 吴融

和烟和露一丛花，担入宫城许史家。

**惆怅东风无处说，不教闲地著春华。**

---

#### 西江月·世事一场大梦

[朝代] 宋 [作者] 苏轼

**世事一场大梦，人生几度秋凉**？夜来风叶已鸣廊。看取眉头鬓上。

酒贱常愁客少，月明多被云妨。中秋谁与共孤光。把盏凄然北望。

---

#### 临江仙·滚滚长江东逝水 ####

[朝代] 元 [作者] 杨慎

**滚滚长江东逝水，浪花淘尽英雄**。是非成败转头空。**青山依旧在，几度夕阳红**。

**白发鱼樵江渚上，贯看秋风春月**。**一壶浊酒喜相逢**。**古今多少事，都付笑谈中。**

---

#### 木兰词

[朝代] 清 [作者] 纳兰性德

**人生若只如初见，何事秋风悲画扇**。

等闲变却故人心，却道故心人易变。

骊山语罢清宵半，泪雨霖铃终不怨。

何如薄幸锦衣郎，比翼连枝当日愿。

---

#### 定风波

[朝代] 宋 [作者] 苏轼

莫听穿林打叶声，何妨吟啸且徐行。

竹杖芒鞋轻胜马，谁怕？**一蓑烟雨任平生**。

料峭春风吹酒醒，微冷，山头斜照却相迎。

**回首向来萧瑟处，归去，也无风雨也无晴**。

---

#### 贺新郎·甚矣吾衰矣

[朝代] 宋 [作者] 辛弃疾

邑中园亭，仆皆为赋此词。一日，独坐停云，水声山色，竞来相娱。意溪山欲援例者，遂作数语，庶几仿佛渊明思亲友之意云。

甚矣吾衰矣。怅平生、交游零落，只今余几！**白发空垂三千丈，一笑人间万事**。问何物、能令公喜？**我见青山多妩媚，料青山见我应如是**。情与貌，略相似。

一尊搔首东窗里。想渊明、停云诗就，此时风味。江左沉酣求名者，岂识浊醪妙理。回首叫、云飞风起。不恨古人吾不见，恨古人、不见吾狂耳。知我者，二三子。

---

#### 我见众生皆草木，唯你是青山

[出自] 大乘玄论

---

#### 杂感

[朝代] 清 [作者] 黄景仁

仙佛茫茫两未成，只知独夜不平鸣。

风蓬飘尽悲歌气，泥絮沾来薄幸名。

**十有九人堪白眼，百无一用是书生。**

莫因诗卷愁成谶，春鸟秋虫自作声。

---

#### 小岁日喜谈氏外孙女孩满月

[朝代] 唐 [作者] 白居易

今旦夫妻喜，他人岂得知。自嗟生女晚，敢讶见孙迟。

**物以稀为贵，情因老更慈**。新年逢吉日，满月乞名时。

桂燎熏花果，兰汤洗玉肌。怀中有可抱，何必是男儿。

---

#### 花月痕 · 第十五回诗

[朝代] 清 [作者] 魏秀仁

**多情自古空余恨，好梦由来最易醒。**

岂是拈花难解脱，可怜飞絮太飘零。

香巢乍结鸳鸯社，新句犹书翡翠屏。

不为别离肠已断，泪痕也满旧衫青。

---

#### 蝶恋花·槛菊愁烟兰泣露

[朝代] 宋 [作者] 晏殊

槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。

**昨夜西风凋碧树，独上高楼，望尽天涯路**。欲寄彩笺兼尺素，山长水阔知何处？ 

---

#### 相见欢·林花谢了春红

[朝代] 五代 [作者] 李煜

林花谢了春红，太匆匆。**无奈朝来寒雨晚来风**。

胭脂泪，相留醉，几时重。自是人生长恨水长东。

---

#### 雨霖铃·寒蝉凄切

[朝代] 宋 [作者] 柳永

寒蝉凄切，对长亭晚，骤雨初歇。                

都门帐饮无绪，留恋处，兰舟催发。                

执手相看泪眼，竟无语凝噎。                

念去去，千里烟波，暮霭沉沉楚天阔。                

多情自古伤离别，更那堪，冷落清秋节！                

今宵酒醒何处？杨柳岸，晓风残月。                

此去经年，应是良辰好景虚设。                

**便纵有千种风情，更与何人说**？

---

#### 临江仙·寒柳

[朝代] 清 [作者] 纳兰容若

飞絮飞花何处是，层冰积雪摧残，疏疏一树五更寒。爱他明月好，憔悴也相关。 

最是繁丝摇落后，转教人忆春山。湔裙梦断续应难。**西风多少恨，吹不散眉弯**。 
